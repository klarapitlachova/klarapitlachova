---
layout: how-i-work-page
title: Jak pracuji
FirstHeadilne: Jak pracuji
FirstTextBoxLeft: >-
  Moje pomoc je založená především na osobním rozhovoru o tématech, která se vás
  bezprostředně týkají. Při vedení rozhovoru vycházím především z pojetí čtyř
  základních osobních motivací Alfrieda Längleho, jenž svou prací navazuje na
  dílo Viktora Emila Frankla (více o Logoterapii a existenciální analýze na <a
  href="http://www.slea.cz" target="_blank">www.slea.cz</a>, webových stránkách
  Společnosti pro logoterapii a existenciální analýzu, která sleduje odbornou a
  etickou úroveň mé práce s klienty prostřednictvím pravidelných supervizí).
  Kromě toho (a mimo jiné) mne inspiruje individuální psychologie Alfreda Aldera
  (v praktickém pojetí brněnské společnosti <a href="Mansio"
  target="_blank">www.mansio.cz</a>). V případě vašeho zájmu můžeme při našem
  setkání využít hojivého potenciálu vaší obrazotvornosti a témata k tomu vhodná
  zpracovat prostřednictvím imaginačních technik, kresby či jiné formy
  symbolického vyjádření.
FirstTextBoxRight: >-
  Po pozorném naslouchání a v dialogu s vámi nabízím své vjemy, myšlenky a
  porozumění vaší situaci – spíše formou otázek a otevírání možností, než
  hotových odpovědí. Snažím se vyhýbat jednostranné interpretaci a udílení rad.
  Hlubší zpracování některých vašich stávajících obtíží může dočasně vyvolávat
  nebo znovuoživovat nepříjemné pocity. V takovém případě chci věnovat prostor
  také posilování vašich zdrojů, které vám mohou pomoci čelit těmto stavům i
  mimo rámec našich setkání.
quotationBlock: >-
  „Odvalit své vlastní neodvalené balvany, vyřešit vlastní nevyřešené problémy,
  to je cesta, jak na světě něco změnit k lepšímu.“<br><br> (E. Kübler-Rossová)
SecondHeadilne: Co je mým záměrem
SecondTextBoxLeft: >-
  Cílem mé spolupráce s vámi je obnova vaší přirozené schopnosti svobodně a
  zodpovědně zacházet se svým životem tak, aby pro vás bylo možné žít s vnitřním
  souhlasem. Zkoumání a odstraňování překážek na cestě k tomuto cíli může
  vyžadovat více času - úměrně k tomu, jak hluboce vás ovlivňují a jak zásadních
  změn si přejete dosáhnout.
published: true
SecondTextBoxRight: >-
  Při práci s vámi se budu soustředit na zlepšení emocionálních a vztahových
  potíží, které s vaším problémem mohou souviset. Naše setkání je časem pro vás,
  mým záměrem je poskytnout vám bezpečný prostor k promyšlení, procítění a
  sdílení čehokoliv, co je pro vás významné.
---
